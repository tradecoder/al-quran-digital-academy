আক্বীদা শিক্ষা
মাসায়েল শিক্ষা
মাসনূন দু'আ শিক্ষা
প্রশ্নোত্তর
ডিজিটাল পদ্ধতিতে আক্বীদা, মাসায়েল এবং মাসনূন দু’আ শিক্ষা 
প্রিয় দোস্ত ও বুযূর্গ,

মহান আল্লাহ রব্বুল আলামীন আমাদেরকে আশরাফুল মাখলুকাত হিসেবে সৃষ্টি করেছেন। মাখলুকাতের মধ্যে আমরা যেমন আশরাফুল মাখলুকাত তথা সৃষ্টির শ্রেষ্ঠজীব; ঠিক তেমনিভাবে শ্রেষ্ঠজীব হিসেবে আমাদের দায়িত্ব ও কর্তব্যও শ্রেষ্ঠ তথা অন্যান্য সৃষ্টজীবের চেয়ে অনেক বেশী। কারণ আমাদের জন্য রয়েছে হালাল-হারাম, বৈধ-অবৈধ, জায়েয-নাজায়েয, রয়েছে ক্ববরের হিসাব-নিকাশ, হাশরের ময়দানের বিচারসহ জান্নাত ও জাহান্নাম।কে জান্নাত পাবে, কে জাহান্নাম পাবে এই সব বিষয়গুলো নির্ভর করে আক্বীদার উপর। একজন মু’মিন যখন তার আক্বীদাকে শুদ্ধ করবে, তখনই তার সকল ইবাদত আল্লাহর দরবারে কবুল হবে, যখন তার ইবাদত মাসআলা-মাসায়েলের ভিত্তিতে হবে এবং সুন্নাতের ভিত্তিতে হবে, তখন আল্লাহর দরবারে তার ইবাদত কবুল হবে। সর্বোপরি, একজন মু’মিন যখন তার আক্বীদাকে শুদ্ধ রেখে আসআলার ভিত্তিতে সুন্নাহ অনুপাতে আমল করবেন, তখন তার ইবাদত আল্লাহর দরবারে কবুল হবে বলে আশা করা যায়।

প্রিয় দোস্ত ও বুযূর্গ,

আক্বীদার মানদন্ডে যদি গবেষণা করা হয়, তাহলে দেখা যায় যে, মুসলমানগণের মধ্যে বিভিন্ন আক্বীদার লোক। কেউ মাজারে বিশ্বাসী, কেউ পীরে বিশ্বাসী, কেউ ওহাবী আবার কেউ সুন্নী ইত্যাদি মতে বিশ্বাসী। ইসলামের মেরুদন্ড নামক আক্বীদার অবস্থা বর্তমানে যেমন অত্যান্ত নাজুক, ঠিক তেমনি মাসআলা-মাসায়েলের ক্ষেত্রেও বিভিন্ন বিভাজন পরিলক্ষিত হওয়ায় তার অবস্থাও অত্যান্ত নাজুক। কেউ বুকে হাত বেধে নামায আদায় করছে, কেউ নাভীর নিচে হাত বেধে নামায আদায় করছে, আবার কেউ হাত ছেড়ে দিয়ে নামায পড়ছে ইত্যাদি। এমনিভাবে কেউ বলছেন এটি সুন্নাত, আবার কেউ বলছেন এটি সুন্নাত নয়, বিদআত ইত্যাদি সমস্যায় আমরা যারা ঈমান ও আমল নিয়ে বেঁচে থাকতে চাই তারা আজ দিশাহারা ও জর্জরিত। বিষয়টি গভীরভাবে উপলব্ধি করে বর্তমান ডিজিটালযুগে ডিজিটাল পদ্ধতিতে আপনাদের কাছে কিভাবে সঠিক আক্বীদা, দলিলভিত্তিক সঠিক মাসআলা এবং সুন্নাহকে পৌছে দেওয়া যায়, সেই লক্ষ্যে “ডিজিটাল পদ্ধতিতে আক্বীদা, মাসায়েল এবং মাসনূন দু’আ শিক্ষা কার্যক্রম” পরিচালনা করার ইচ্ছা পোষণ করেছি। আশা করি আপনারা আমাদেরকে এবিষয়ে আন্তরিকভাবে সহযোগিতা করবেন ইনশাআল্লাহ। ওমা তাওফিকী ইল্লা বিল্লাহ, ওয়ালাইহি তাওয়াক্কালতু ওয়াহুয়া রব্বুল আরশিল কারীম।

ধন্যবাদান্তে-

মুফতী হাবিবুর রহমান