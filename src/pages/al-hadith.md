সীরাতুন নবী স. শিক্ষা <br/>
হাদীস শিক্ষা <br/>
হাদীসের গল্প শিক্ষা <br/>
৪০ হাদীস মুখস্থকরণ ও ফযিলত শিক্ষা <br/>
দলিলের ভিত্তিতে মতানৈক্যপূর্ণ মাসায়েল শিক্ষা <br/>
হাদীসের পরিচিতি <br/>
ডিজিটাল পদ্ধতিতে হাদিস শিক্ষা কার্যক্রম <br/>


সকল প্রশংসা মহান আল্লাহ রব্বুল আলামীন এর জন্য ।  দরুদ ও সালাম বর্ষিত হোক সাইয়েদুনা মুহাম্মাদ সাল্লাল্লাহু আলাইহি ওয়া সাল্লাম এর উপর এবং তাঁর পরিবার ও সকল সাহাবীদের উপর।

প্রিয় দোস্ত ও বুযূর্গ,

ইসলামের মূল দলিলসমূহের মধ্যে কুরআনুল কারীমের পরই হাদিসের স্থান। প্রিয় নবী হযরত মোহাম্মদ মোস্তফা ছাল্লাল্লাহু আলাইহি ওয়া সাল্লাম  আমাদের শেষ নবী ও রসূল, যার পরে আর কোন নবী ও রসূল আসবেন না। আমরা শেষ উম্মত, আমাদের পরে আর কোন নবীর উম্মত আসবে না। শেষ নবীর শেষ উম্মত হিসেবে আমাদের জন্য রসূলুল্লাহ ছাল্লাল্লাহু আলাইহি ওয়া সাল্লাম প্রত্যেকটি বিষয় সূক্ষ্ম হতে সূক্ষ্মভাবে উপস্থাপন করে গিয়েছেন। এমন কোন দিক নেই যেই বিষয়ে তিনি আমাদের পথ প্রদর্শন করেননি। কিভাবে ব্যবসা করব, কিভাবে চাকুরী করব, কিভাবে রোজগার করব, কিভাবে চলব, কিভাবে কোন কাজ করব সর্ব বিষয়ে পথ দেখিয়েছেন। হযরত আবূ হুরাইরা থেকে বর্ণিত- রসূলুল্লাহ সাল্লাল্লাহু আলাইহি ওয়াসাল্লাম বলেছেন, “আঁমি তোমাদের মাঝে দুটি জিনিস রেখে যাচ্ছি, যা অবলম্বন করলে তোমরা কখনই পথভ্রষ্ট হবে না। তা হল আল্লাহর কিতাব এবং আঁমার সুন্নাহ। ‘হওয’(কাওসারে) আঁমার নিকট অবতরণ না করা পর্যন্ত তা বিচ্ছিন্ন হবে না।” মুসতাদরাকে হাকেম। উক্ত হাদীস সমূহকে সহজে শিক্ষা দেওয়ার জন্য “ডিজিটাল পদ্ধতিতে হাদিস শিক্ষা” কার্যক্রম চালু করা হয়েছে, যার মাধ্যমে সহজেই হাদিস শিক্ষা করা যাবে। সর্বোপরি এর মাধ্যমে অতি সহজে আপনাদের সামনে হাদিসকে উপস্থাপন করা, যাতে আপনারা হাদিস সমূহ শিখতে পারেন, জানতে পারেন এবং তদানুযায়ী আমল করতে পারেন। ওমা তাওফিকী ইল্লা বিল্লাহ, ওয়ালাইহি তাওয়াক্কালতু ওয়াহুয়া রব্বুল আরশিল কারীম।

 

ধন্যবাদান্তে-

মুফতী হাবিবুর রহমান
